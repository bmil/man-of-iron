---
layout: post
title: "Ostrzenie siekiery"
date: 2025-11-06
tags: [ triathlon, ironman, trening, motywacja ]
categories: [ triathlon, ironman, lifestyle ]
---

IRONMAN 70.3 Poznań, w którym wystartuję, zaplanowany jest na 10.08.2026, czyli pozostało mi dokładnie 9 miesięcy na przygotowania.
Myśl o ukończeniu triathlonu zaświtała w mojej głowie stosunkowo niedawno, dlatego moje wcześniejsze doświadczenia treningowe są ograniczone.
Ten blog ma na celu zebranie moich przemyśleń, postępów i wyzwań związanych z przygotowaniami do tego wydarzenia.

> "Gdybyście mi dali sześć godzin na ścięcie drzewa, spędziłbym pierwsze cztery na ostrzeniu siekiery."
> — Abraham Lincoln

Jako wyznawca determinizmu, nie wierzę w silną wolę i wychodzę z założenia, że dobry plan to podstawa.
Obieram cel i starannie się przygotowuję, w szczególności skupiając się na organizacji środowiska tak, aby działało na moją korzyść.
Nic nie pozostawiam losowi. Na tym etapie właśnie się znajduję.

Zasady, którymi się kieruję w życiu i podczas przygotowań:

* Empiryzm — opieram się na danych i doświadczeniach, a nie na teoriach.
* Pareto 80/20 — 20% działań przynosi 80% efektów. Skupiam się na tych najważniejszych.
* Keep it Simple Stupid (KISS) — prostota jest kluczem do sukcesu. Unikam zbędnych komplikacji.
* Trening intuicyjny — słucham swojego ciała i dostosowuję treningi do jego potrzeb.
* Małe kroki — duże zmiany zaczynają się od małych kroków.
* Regularność — konsekwencja jest ważniejsza niż intensywność.

W kolejnych wpisach będę dzielił się swoimi postępami, wyzwaniami i refleksjami na temat dalszych etapów przygotowań.